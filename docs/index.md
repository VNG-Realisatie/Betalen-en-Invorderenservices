---
layout: page-with-side-nav
title: Betalen- en Invorderenservices
---
# Betalen- en Invorderenservices

**Actuele versie:** 1.0  
**Beheerder:**  VNG Realisatie<br/>
**Afkorting:**  StUF-FIN<br/>
**Status:** In gebruik

De Betalen- en Invorderenservices standaard is een op [StUF-ZKN](https://vng-realisatie.github.io/StUF-ZKN/) en [StUF-BG](https://vng-realisatie.github.io/StUF-BG/) gebaseerde berichtenstandaard voor de uitwisseling van de gegevens ten behoeve van applicaties waar vorderingen uit ontstaan en applicaties die deze moeten invorderen. Door gebruik van gegevens uit kernregistraties en door met gestandaardiseerde koppelvlakken processen te integreren en gegevens uit te wisselen wordt voorzien in een efficiëntere invulling van de keten Betalen en Invorderen. In het [addendum Betalen- en Invorderenservices](https://www.softwarecatalogus.nl/addenda/addendum/Betalen%20en%20Invorderen%20services) zijn afspraken gemaakt over implementatie van deze standaard in software. Vraag naar deze standaard bij uw leverancier.

## Status en doorontwikkeling
Verschillende ontwikkelingen maken het vernieuwen van standaarden noodzakelijk om invulling te (blijven) geven aan de behoefte en wensen van gemeenten. De doorontwikkeling van de StUF standaard, de StUF sectormodellen en de StUF koppelvlakken waaronder de hier beschreven Betalen- en Invorderenservices is daarom stopgezet. Alleen wetswijzigingen, wijzigingen in de Logische Ontwerpen van Basisregistraties en gevonden fouten kunnen aanleiding zijn voor het publiceren van een nieuwe versie van deze standaarden. Zo wordt er voor gezorgd dat gemeenten hun werk kunnen blijven doen. Een toelichting op het vernieuwen van de standaarden is te vinden bij [API-standaarden](https://vng-realisatie.github.io/Standaarden/API-standaarden).

## Community voor vragen en wijzigingsverzoeken
Het kan voorkomen dat er nog onduidelijkheden zijn in de Betalen- en Invorderenservices. Daarvoor is op Github een
[community](https://github.com/VNG-Realisatie/StUF-Standaarden/issues?q=is%3Aopen+is%3Aissue+label%3A%22Koppelvlak+-+FIN%22)
beschikbaar gesteld waar u vragen kunt stellen door een issue aan te
maken. Middels het label ‘Koppelvlak - FIN’ kunt u het issue
vervolgens aan deze standaard koppelen.

Zowel VNG Realisatie als leveranciers en gemeenten kunnen dan online
reageren op de vraag en deze beantwoorden.
